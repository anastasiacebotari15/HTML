<!DOCTYPE html> 
<html> 
	<head> <title>Povestea 1</title> </head> 
<body style="background-color:#f5e28f;">
    <div style="font-family:'Arial';"></div>
    <h1><u>Prințesa și bobul de mazăre</u></h1> 
    <h2><i> H.C. Andersen</i> </h2>
    <h3> Era odată un prinţ şi prinţul acela voia să se însoare cu o prinţesă, dar cu o prinţesă adevărată. Şi a cutreierat toată lumea ca să 
        găsească una pe placul lui şi tot n-a găsit. Prinţese erau destule, dar el nu putea să ştie dacă erau cu adevărat prinţese, fiindcă 
        tuturora le lipsea câte ceva. Şi prinţul s-a întors iar acasă şi era foarte necăjit, pentru că tare ar fi vrut să găsească o prinţesă 
        adevărată. Într-o seară, tocmai se stârnise o furtună cumplită, tuna şi fulgera şi ploua cu găleata; era o vreme îngrozitoare. Deodată 
        s-a auzit cum bate cineva la poarta oraşului şi regele, tatăl prinţului, s-a dus să deschidă. La poartă era o prinţesă. Vai, dar în ce 
        hal era din pricina ploii şi a vremii rele! Apa îi curgea şiroaie pe păr şi pe haine şi îi intra în pantofi pe la vârfuri şi ţâşnea 
        înapoi pe la călcâie. Dar zicea că-i prinţesă adevărată.  <br> 
        – Bine, las’ că vedem noi îndată! s-a gândit regina, dar n-a spus nimic; s-a dus în odaia de culcare, a luat toate saltelele din pat şi 
        pus pe scândurile patului o boabă de mazăre. Pe urmă a pus peste mazăre douăzeci de saltele de lână şi pe saltele douăzeci de perne mari 
        de puf.  <br>
        Aici s-a culcat prinţesa. Dimineaţa au întrebat-o cum a dormit.  <br>
        – Groaznic de prost! a răspuns prinţesa. Toată noaptea n-am închis ochii. Dumnezeu ştie ce a fost în pat! Am şezut pe ceva tare şi 
        acuma-s toată numai vânătăi! Groaznic!  <br>
        Şi atunci au văzut cu toţii că era o prinţesă adevărată, dacă a simţit ea o boabă de mazăre prin douăzeci de saltele şi douăzeci de 
        perne de puf. Aşa de gingaşă la piele nu putea să fie decât numai o prinţesă! Şi prinţul a luat-o de nevastă, fiindcă acum ştia hotărât 
        că asta-i prinţesă adevărată; iar boaba de mazăre au pus-o în odaia unde erau bijuteriile coroanei. Și se mai poate vedea acolo şi astăzi 
        dacă n-o fi luat-o careva.
    </h3>
    <a href='https://www.youtube.com/watch?v=hpL-SdfLo-4'
    title='Povestea prințesei și bobului de mazăre'> Povestea</a>  <br>
        <img src= 'printesa.jpg' alt='Prințesa' width='310' height='330'/>   <br>
    
    <style> 
        a { color: #3700ff; } 
        a:visited { color: #3700ff; } 
        a:hover { color: #000000; } 
    </style>
    <a href= 'Pag Principala.html' title= 'Link Pagina principală'> Pagina principală</a>

</body> 
</html>