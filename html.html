<html> 
<head> 
<title> Poezie mama </title> 
</head> 
<body style="background-color:hsl(341, 76%, 8%); color:#f7e790;" ></bodystyle> 
<h2> " O mama " </h2> 
<h3> Mihai Eminescu </h3>
<h4>O, mamă, dulce mamă, din negură de vremi   <br>
Pe freamătul de frunze la tine tu mă chemi;  <br>
Deasupra criptei negre a sfântului mormânt  <br>
Se scutură salcâmii de toamnă şi de vânt,  <br>
Se bat încet din ramuri, îngână glasul tău…  <br>
Mereu se vor tot bate, tu vei dormi mereu.   <br>
<br>
Când voi muri, iubito, la creştet să nu-mi plângi;  <br>
Din teiul sfânt şi dulce o ramură să frângi,   <br>
La capul meu cu grijă tu ramura s-o-ngropi,  <br>
Asupra ei să cadă a ochilor tăi stropi;   <br>
Simţi-o-voi odată umbrind mormântul meu…    <br>
Mereu va creşte umbra-i, eu voi dormi mereu.   <br>
<br>
Iar dacă împreună va fi ca să murim,   <br>
Să nu ne ducă-n triste zidiri de ţintirim,  <br>
Mormântul să ni-l sape la margine de râu,  <br>
Ne pună-n încăperea aceluiaşi sicriu;  <br>
De-a pururea aproape vei fi de sânul meu…  <br>
Mereu va plânge apa, noi vom dormi mereu.  <br>
</h4>
</body> 
</html>